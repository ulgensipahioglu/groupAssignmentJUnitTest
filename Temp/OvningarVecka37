Det är dags att börja med objektorienterad programmering. 
Vi ska nu skapa enkla objekt i varje övning, samt köra vårt program från ett separat objekt. 
D.v.s vi vill inte göra mycket mer i main än att starta programmet. 

1. Klasser. 
Du blir anställd som lärare på Jensen YH. 
För att göra det enkelt för dig att hålla reda på elevernas betyg så ska du skapa ett program där du kan:

Skapa elev-objekt. Dessa bör innehålla information som: namn, personnummer, betyg kopplat till kurs.

I elevobjektet ska finnas en metod för att sätta betyg i en viss kurs. Vi kan representera dessa med 0-2 (IG-VG).  
Det ska också finnas en metod för att ta fram en elevs medelsnittsbetyg. 

Eleverna kan sparas i t.ex. en ArrayList<Student>. 
Kurserna kan vara hårdkodade, då dessa inte behöver bytas ut.

2. Recursion.
Du har börjat tänka på framtiden, och vill därför starta upp ett fondkonto.
Du vet att man kan räkna med ungefär 5-10% avkastning per år, och är intresserad av hur mycket du kommer hinna spara ihop.
RÄNTA PÅ RÄNTA!

Skapa en funktion som tar in följande: antal år, månadsspar, avkastning, startsumma.
Din funktion skall rekursivt räkna ut hur mycket pengar du kommer ha om X antal år, där du sparar Y antal kronor i månaden, med en uppskattad avkastning på Z%, och en startsumma på N kronor.

3. Superklasser.

Du är en zoolog som vill kartlägga djur. 
Börja med att skapa en Animal-klass. Denna klass ska innehålla en funktion sound() som skriver till System.out. 
Skapa sedan en Tame-klass som extends Animal. Denna ska ha en funktion pet() som skriver till System.out.
Skapa en Wild-klass som extends Animal. Denna ska ha en funktion avoid() som skriver till System.out

Skapa några djurrelaterade klasser som ärver av antingen Animal eller Tame. Override:a funktionerna du skapade i superklasserna.
T.ex. Animal -> Tame -> Dog där dog.speak() resulterar i "Bark!" och dog.pet() resulterar i "The dog wags it's tail". 
Eller Animal -> Wild -> Crow som har crow.speak() som resulterar i "Caw!" och crow.avoid() som resulterar I "You avoid the wild animal".  

Du får självklart lägga till fler funktioner, och även instansvariabler. T.ex. height, move(), speed etc. 

Tänk på:
Meningen med övningen är inte att göra en lista av alla möjliga djur. Utan att träna på att skapa superklasser. 
Gör några olika klasser, och lägg till lämpliga funktioner samt instansvariabler vid lämplig nivå!